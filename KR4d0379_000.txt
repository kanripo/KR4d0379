# -*- mode: mandoku-view; -*-
#+TITLE: 嘉禾百咏
#+DATE: 2015-08-25 00:06:47.898959
#+PROPERTY: ID KR4d0379
#+PROPERTY: BASEEDITION WYG    
#+PROPERTY: JUAN 提要
<pb:KR4d0379_WYG_000-1a>¶
欽定四庫全書　　　　　集部四¶
　嘉禾百咏　　　　　　　别集類三(宋/)¶
　　提要¶
　　　　(臣/)等謹案嘉禾百咏一巻宋張堯同撰堯同¶
　　　　秀州人仕履未詳詩中所詠會景亭為潘師¶
　　　　旦所築趙老園為趙衮歸隠之處核其時代¶
　　　　葢寧宗以後人也宋世文人學士歌詠其土¶
　　　　風之勝者往往以誇多鬬靡為工如阮閲郴¶
<pb:KR4d0379_WYG_000-1b>¶
　　　　江百詠許尚華亭百詠曾極金陵百詠之類¶
　　　　所作皆以百首為率互相仿效勉強取盈不¶
　　　　免沿為習套故堯同所咏嘉興一郡山川古¶
　　　　蹟亦以百篇槩之徐碩至元嘉禾志已與陸¶
　　　　蒙老所賦嘉禾八詠同採入題詠門内後来¶
　　　　作郡志者亦頗散見其間而摭拾均未全備¶
　　　　此乃其初出單行之本每首之後皆有附考¶
　　　　不知何人所作舊有跋語亦不載姓名年月¶
<pb:KR4d0379_WYG_000-2a>¶
　　　　其詞雖不甚工而自吳越以後嘉興典故頗¶
　　　　可得其梗概近時朱彞尊作鴛鴦湖櫂歌一¶
　　　　百首葢即踵前例而稍變其面目者在彞尊¶
　　　　詩筆之工麗固已後来居上而堯同採掇名¶
　　　　目臚叙大凡其於地志考据要不為無助矣¶
　　　　乾隆四十四年三月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費墀¶
